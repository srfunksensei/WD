<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=utf-8" />
	<link rel="stylesheet" type="text/css" href="../../css/style.css" />
	<script type="text/javascript" src="../../javaScript/script.js"></script>
	<title>Srbija | Srednji vek </title>
</head>

<body>
	
    <div id="mainPicture">
    	<div class="picture">
        	<div id="headerTitle">SRBIJA</div>
            
        </div>
    </div>
	
	<div id="top_menu">
			<ul id="css3menu1" class="topmenu">
				<li class="topfirst"><a href="../index.html" title="Početna" style="height:18px;line-height:18px;">Početna</a></li>
				<li><a href="#" title="O Srbiji" style="height:18px;line-height:18px;"><span>O Srbiji</span></a>
				<ul>
					<li><a href="info.html" title="Osnovne informacije">Osnovne informacije</a></li>
					<li><a href="drustvo.html" title="Društvo">Društvo</a></li>
					<li><a href="istorija.html" title="Istorija">Istorija</a></li>
				</ul>

				</li>
				<li><a href="#" title="Destinacije" style="height:18px;line-height:18px;"><span>Destinacije</span></a>
				<ul>
					<li><a href="../destinacije/gradovi.html" title="Najveći gradovi">Najveći gradovi</a></li>
					<li><a href="../destinacije/banje.html" title="Banje">Banje</a></li>
					<li><a href="../destinacije/nac_parkovi.html" title="Nacionalni parkovi">Nacionalni parkovi</a></li>
					<li><a href="../destinacije/rezervati.html" title="Rezervati prirode">Rezervati prirode</a></li>
					<li><a href="../destinacije/etno.html" title="Etno sela">Etno sela</a></li>
					<li><a href="../destinacije/pecine.html" title="Pećine">Pećine</a></li>
					<li><a href="../destinacije/reke.html" title="Reke i jezera">Reke i jezera</a></li>
				</ul>

				</li>
				<li><a href="../kultura/kultura.html" title="Kultura" style="height:18px;line-height:18px;"><span>Kultura</span></a>
				<ul>
					<li><a href="../kultura/manastiri.html" title="Manastiri">Manastiri</a></li>
					<li><a href="../kultura/tvrđave.html" title="Tvrđave">Tvrđave</a></li>
					<li><a href="../kultura/dvorci.html" title="Dvorci">Dvorci</a></li>
					<li><a href="../kultura/muzeji i galerije.html" title="Muzeji i galerije">Muzeji i galerije</a></li>
					<li><a href="../kultura/arheološka nalazišta.html" title="Arheološka nalazišta">Arheološka nalazišta</a></li>
					<li><a href="../kultura/UNESCO liste.html" title="UNESCO liste">UNESCO liste</a></li>
				</ul>

				</li>
				<li><a href="../sport/sport.html" title="Sport" style="height:18px;line-height:18px;">Sport</a></li>
				<li><a href="#" title="Manifestacije" style="height:18px;line-height:18px;"><span>Manifestacije</span></a>
				<ul>
					<li><a href="http://www.exitfest.org" target="_blank" title="EXIT festival">EXIT festival</a></li>
					<li><a href="http://www.saborguca.com" target="_blank" title="Sabor trubača u Guči">Sabor trubača u Guči</a></li>
					<li><a href="http://www.belgradesportfest.com" title="Beogradski festival piva" target="_blank">Beogradski festival piva</a></li>
					<li><a href="http://www.drinskaregata.org.rs" target="_blank" title="Drinska regata">Drinska regata</a></li>
					<li><a href="http://www.vrnjackikarneval.com" target="_blank" title="Vrnjački karneval">Vrnjački karneval</a></li>
					<li><a href="http://www.belgradefashionweek.com" target="_blank" title="Belgrade fashion week">Belgrade fashion week</a></li>
				</ul>

				</li>
				<li><a href="../info/korisno.html" title="Korisne informacije" style="height:18px;line-height:18px;">Korisne informacije</a></li>
				<li><a href="../kviz.html" title="Kviz" style="height:18px;line-height:18px;">Kviz</a></li>
				<li class="toplast"><a href="../kontakt.html" title="Kontakt" style="height:18px;line-height:18px;">Kontakt</a></li>
			</ul>
	</div>
	
    <div class="contentBox">
    	<div class="innerBox" id="text">
			
			<div class="contentText">
				<h2>Srednji vek</h2>
				<p>
				Sredinom V veka, Huni predvođeni Atilom stvaraju moćnu državu, koja propada nakon njegove smrti 453. godine, a na tlu današnje Srbije svoje države 
				stvaraju Gepidi i Istočni Goti. Pljačkaškim upadima na teritoriju Istočnog rimskog carstva, pridružuju se u prvim decenijama VI veka i Sloveni, ponekad
				kao samostalni napadači, a ponekad udruženi sa drugim varvarskim narodima. Sredinom istog veka na Balkansko poluostrvo stižu Avari, koji, predvođeni 
				kaganom Bajanom, tokom narednih pola veka šire svoju vlast i uticaj na okolne Slovene, uz čiju pomoć napadaju i pljačkaju vizantijske teritorije, a 
				582. godine zauzimaju i sam Sirmijum.<br /><br />
				Krajem veka su Sloveni toliko ojačali da se već 584. godine pominje njihovo trajno naseljavanje na prostorima južno od Save i Dunava, a dva godine 
				kasnije i njihov napad na Solun, u kome su korišćene i opsadne sprave.	<br /><br />
				<img alt="sloveni naseljavanje" src="../../images/o srbiji/sloveni.jpg" width="350" height="280"/>
				Prekretnicu u slovenskom naseljavanju, predstavlja dolazak na vlast cara Iraklija na vlast 610. godine. On procenjuje da rat sa Persijom na istočnim 
				granicama carstva, predstavlja daleko veći problem i po stupanju na presto povlači sve preostale snage sa Dunavske granice i prebacuje ih na istok, 
				čime je otvoren put za trajno i neometano naseljavanje Slovena, koji će u narednim decenijama, preplaviti celo Balkansko poluostrvo. Posle neuspešne 
				slovenske opsade Soluna 611. godine i kombinovane opsade Carigrada 626. godine, na prostor Balkana i današnje Srbije doseljavaju se Srbi. Prema rečima 
				vizantijskog cara Konstantina Porfirogenita (913—959), oni su se, uz Iraklijevu dozvolu, naselili na prostorima Između reka Cetine i Vrbasa na zapadu, 
				Bojane, Ibra i Morave na istoku, Dunava i Save na Severu i Jadranskog mora na jugu. On takođe navodi da su došli iz Bojke odnosno Bele ili 
				Nekrštene Srbije u kojoj su vlast od oca nasledila dva brata. Oni su podelili narod, tako da je jedan ostao na čelu Srba u Beloj Srbiji, dok je drugi 
				sa delom naroda krenuo u seobu ka jugu.<br /><br />
				Pola veka kasnije, tačnije 680. godine, na Balkan dolazi narod turskog porekla Protobugari, koji se naseljavaju istočno od Srba, među Slovenima na 
				području nekadašnje Trakije. Tokom narednih vekova, oni će se stopiti sa okolnom slovenskom masom i izgubiti svoj jezik i običaje, ali će joj nametnuti
				svoje ime Bugari. Njihova država obuhvatiće istočnu Srbiju sa Moravskom dolinom, Beogradom i Sremom. Varvarska najezda je uništila stare rimske gradove
				i uređenje, tako da par narednih vekova karakteriše potpuno odsustvo bilo kakvih podataka o zbivanjima u unutrašnjosti Balkanskog poluostrva.<br /><br />
				Kneza koji je predvodio Srbe u seobi na Balkan, nasledio je posle smrti njegov sin, tako da je vlast, tokom vekova, ostala u istoj porodici, a prvi knez 
				čije ime je zabeleženo, bio je Višeslav, za koga se pretpostavlja da je vladao krajem VIII veka. Njegov unuk Vlastimir, koji je vladao u prvoj polovini 
				IX veka, smatra se utemeljivačem srpske države u srednjem veku. Srbija se tokom njegove vladavine našla na udaru susednih Bugara predvođenih Presijamom 
				(832—852), koji su u trogodišnjem ratu doživeli potpun poraz, izgubivši pri tome i veći deo vojske. Posle njegove smrti, oko 851. godine, Bugari su ponovo 
				napali Srbiju, ali su njegovi sinovi Mutimir (851—891), Strojimir i Gojnik ponovo potukli Bugare. Tokom borbi je zarobljen i najstariji sin hana Borisa 
				(852—889) Vladimir (889—893) sa 12 uglednih bojara. Nakon toga je zaključen mir i prijateljstvo između Srba i Bugara, a zarobljenici su oslobođeni i 
				otpraćeni do granice u Rasu. Kasnije je među Vlastimirovim sinovima došlo do borbe oko vlasti, u kojoj je pobedio najstariji Mutimir, koji je zarobio 
				mlađu braću i poslao ih u Bugarsku kao zarobljenike. Tokom njegove vladavine je vladarska porodica primila hrišćanstvo, a papa Jovan VIII (872—882)
				je zatražio od njega 873. godine da se, nakon uspeha moravsko-panonske misije, podloži Metodiju, kao slovenskom episkopu, sa sedištem u Sirmijumu. Posle
				njegove smrti 891. godine, Srbiju su ponovo zahvatili sukobi oko vlasti iz kojih je kao pobednik izašao Mutimirov bratanac Petar (892—917). On je kao 
				kum kneza Bugarske i tada najmoćnijeg vladara na Balkanu Simeona Velikog (knez 893—913, car 913—927), bio u mogućnosti da skoro dve decenije vlada 
				Srbijom u miru. Njegovu vladavinu je okončao sam Simeon, koji je od zahumskog kneza Mihajla dobio izveštaje o Petrovim kontaktima sa njegovim 
				protivnicima Vizantincima, nakon čega je Petra na prevaru zarobio, a za novog kneza Srbije postavio Mutimirovog unuka Pavla (917—923).<br /><br />
				Njega su, par godina kasnije, pokušali da zbace sa vlasti Vizantinci, pomoću njegovog brata od strica Zaharija, ali je on zarobljen i poslat u Bugarsku.
				Jačanje Bugarske pod Simeonom je primoralo Pavla, da pređe na stranu Vizantije, nakon čega je bugarski car protiv njega poslao 923. godine Zahariju, 
				koji ga je zbacio sa vlasti. Međutim, sam Zaharija je vrlo brzo prešao na stranu Vizantije, zbog čega Simeon biva primoran da pošalje svoju vojsku 
				protiv njega. Bugarska vojska je potučena, a glave i oružje dvojice bugarskih vojvoda su poslati u Carigrad kao ratni trofeji. Bugarski car je 
				nakon toga poslao na Srbiju novu vojsku, sa kojom je poslat i Vlastimirov praunuk Časlav (931— oko 960), koji je trebao da bude postavljen za novog 
				kneza. Pred novom bugarskom vojskom, Zaharija je pobegao u Hrvatsku, dok su Bugari pozvali srpske župane da dođu i potčine se novom knezu. Umesto 
				postavljanja novog kneza, srpski župani su zarobljeni, a cela Srbija je opljačkana i pripojena Bugarskoj. Nakon Simeonove smrti 927. godine, Časlav 
				je pobegao iz Bugarske i uz vizantijsku pomoć, obnovio Srbiju u kojoj su najveći gradovi bili: Dostinika (prva prestonica Srbije), Černavusk, Međurečje,
				Drežnik, Lesnik i Salines, dok su u oblasti Bosne, koja se tada nalazila u sastavu Srbije, bili gradovi Kotor i Dresnik. Sredinom X veka, severne 
				granice Srbije počeli su da ugrožavaju Mađari, sa kojima je Časlav vodio borbe, u kojima je, prema narodnoj tradiciji sačuvanoj u „Letopisu Popa 
				Dukljanina“, poginuo tako što je zarobljen i u okovima bačen u Savu sa svojom pratnjom. Njegovom smrću se gasi prva srpska vladarska dinastija koja 
				je vladala Srbima od dolaska na Balkan do sredine X veka.<br /><br />
				Nekoliko decenija kasnije 971. godine Bugarska država propada i ulazi u sastav Vizantije. Okrutna vizantijska uprava na delovima Balkana naseljenim 
				Slovenima, dovela je 976. godine do pobune u Makedoniji na čijem su se čelu našli sinovi kneza Nikole. Ustanak se brzo proširio, a na njegovom čelu se,
				usled pogibije ostale braće, našao Samuilo. Posle prodora u Grčku, do Korinta i Peloponeza, on, oko 998. godine, pokreće pohod ka zapadnim delovima
				Balkana i do 989. godine osvaja veći deo današnje Srbije i okolnih srpskih kneževina. Početkom XI veka, Vizantija predvođena carem Vasilijem II
				počinje da potiskuje ustanike i posle velike pobede u bici na Belasici 1014. godine, Samuilo umire od srčanog udara, a njegova država se praktično 
				raspala usled dinastičkih borbi oko vlasti. Već 1018. godine, udovica poslednjeg cara se sa porodicom predala Vasiliju, ali su pojedine Samuilove
				vojskovođe nastavile da pružaju otpor. Poslednji od njih bio je Sermon koji je vladao Sremom. Njega je na prevaru ubio vizantijski zapovednik Beograda 
				1019. godine, čime je i poslednji ostatak Samuilove države pokoren.	Za više informacija pogledajte članak Slovenski ustanci protiv Vizantije u X i XI 
				veku.<br /><br />
				Vizantijska uprava na prostorima naseljenim slovenskim stanovništvom je posle sloma Samuilovog ustanka, započela proces helenizacije stanovništva i 
				uvođenje plaćanja poreza u novcu, umesto, kao do tada, u naturi. Ove promene su, uz povećanje poreza usled krize u samoj Vizantiji, doveli do podizanja
				dve nove slovenske pobune. Prvo je u leto 1040. godine u Pomoravlju izbio ustanak na čijem se čelu našao, navodni Samuilov unuk, Petar Deljan, koji je 
				u Beogradu proglašen za cara. Iako se ustanak brzo proširio na prostor današnje Srbije, Makedonije i severne Grčke, on je već 1041. godine ugušen. Tri 
				decenije kasnije, 1072. godine dolazi do novog ustanka pod vođstvom Đorđa Vojteha, a ustanici za cara u Prizrenu proglašavaju zetskog princa Konstantina
				Bodina. Pod njegovim vođstvom oni osvajaju Niš, ali krajem godine bivaju potučeni kod Pauna na Kosovu, čime je ustanak ugušen.<br /><br />
				Početkom naredne decenije, Bodin je, kao kralj Zete, zauzeo Rašku u kojoj je za vladare postavio župane Vukana (oko 1083—1112) i Marka, a potom i Bosnu 
				u kojoj je postavio kneza Stefana. Borbe sa Vizantijom od 1091. godine vodi isključivo raški župan Vukan koji iz Zvečana više puta prodire na Kosovo 
				spaljujući Lipljan, a kasnije stiže i do Vranja, Skoplja i Pologa. Na vlasti ga smenjuje njegov bratanac Uroš I koji ulazi u savez sa Mađarima u borbama
				sa Vizantijom. Njegova ćerka Jelena postaje žena budućeg kralja Mađarske Bele II, a njegov sin Beloš kraljevski palatin. Mađari će tokom celog XII veka
				ratovati sa Vizantijom, prvo oko Srema i Beograda, a zatim i oko Moravske doline, a raški župani će u gotovo svakom od tih ratova učestvovati kao 
				mađarski saveznici. Oni uspevaju da, na kratko, osvoje Beograd, a kasnije i Niš, ali ih Vizantinci, predvođeni moćnim carem Manojlom I Komninom 
				potiskuju, tako da se svi sukobi okončavaju bez značajnijih teritorijalnih proširenja. Istovremeno Rašku potresaju i unutrašnji sukobi oko vlasti 
				između Uroševih sinova Uroša II i Dese u kome učešće uzima i sam Manojlo. Vizantijski car na kraju postavlja za novog velikog župana Tihomira, sina 
				velmože Zavide.	<br /><br />
				<img alt="stefan nemanja" src="../../images/o srbiji/sveti-simeon.jpg" width="190" height="280"/>
				Protiv njega će se, 1166. ili 1168. godine, pobuniti njegov najmlađi brat Stefan Nemanja koji će potisnuti stariju braću iz zemlje, a kasnije će kod
				Pantina na Kosovu potući vizantijsku vojsku predvođenu njegovom braćom, koja ga nakon toga priznaju za vladara. Nemanja će tokom naredne tri decenije 
				voditi uspešne ratove protiv Vizantije u kojima će značajno proširiti svoju državu. Pripaja joj Neretvljansku oblast, Zahumlje, Travuniju, Zetu, delove
				Kosova, Metohije, a na kratko osvaja i Niš u kome se sastaje sa svetim rimskim carem i vođom krstaša III krstaškog pohoda Fridrihom Barbarosom, kome 
				predlaže savez protiv Vizantije. Na prestolu ga, u dogovoru sa vizantijskim carem, nasleđuje srednji sin Stefan, koji početkom svoje vladavine biva
				potisnut od starijeg brata Vukana, ali na kraju uspeva da se održi na vlasti. Koristeći se političkom situacijom na Balkanu nastalom posle krstaškog 
				zauzeća Carigrada 1204. godine, on je nastavio širenje svoje države (osvaja Prizren, Vranje i Niš), koju 4. januara 1217. godine uzdiže na rang 
				kraljevine, dobivši od pape Honorija III kraljevski venac. Dve godine kasnije, njegov mlađi brat Sava je od vaseljenskog patrijarha u Nikeji 
				izdejstvovao uzdizanje raške episkopije na nivo arhiepiskopije čiji je postao prvi arhiepiskop, čime je srpska crkva stekla autokefalnost i udareni 
				su temelji današnjoj Srpskoj pravoslavnoj crkvi.<br /><br />
				Stefana nasleđuju sinovi Radoslav (1223—1234) i Vladislav (1234—1242) koji vladaju pod uticajem svojih moćnih tastova epirskog despota i bugarskog cara,
				posle kojih na vlast dolazi najmlađi sin Uroš I (1242—1276). Iako nije uspeo da proširi granice svoje države, Uroš je uspeo da ekonomski ojača državu 
				tako što je iz Transilvanije doveo rudare Sase, čime je započela eksploatacija rudnika u Srbiji, što će njegovim naslednicima pružiti finansijsku 
				osnovu za dalja osvajanja. Bio je oženjen Jelenom Anžujskom koja je igrala značajnu ulogu u tadašnjoj Srbiji, a slikarstvo njegove zadužbine Sopoćana 
				spada u sam vrh evropske srednjovekovne umetnosti. Njega je sa vlasti, usled neuspešnih ratova i nezadovoljstva u zemlji, zbacio 1276. godine stariji 
				sin Dragutin (kralj Srbije 1276—1282, kralj Srema 1282—1316), koji će, svega nekoliko godina kasnije 1282. godine, prepustiti vlast mlađem sinu 
				Milutinu (1282—1321), koji spada u red najznačajnijih srpskih vladara. Tokom nekoliko narednih godina, Milutin će proširiti Srbiju ka jugu, 
				osvajajući veći deo današnje Makedonije sa Skopljem koje mu postaje prestonica i severne delove Albanije, a na kratko će držati i sam Drač. Kasnije će 
				osvojiti Braničevo, koje predaje Dragutinu, kome je mađarski kralj i njegov tast dodelio na upravu Mačvu sa Beogradom i severnu Bosnu. Sam Milutin 1299.
				godine zaključuje mir sa Vizantijom, prema kome mu car Andronik II (1282—1328) priznaje osvajanja i daje za ženu petogodišnju ćerku Simonidu.<br /><br />
				<img alt="sveti sava" src="../../images/o srbiji/Sveti-sava-skolska-slava.jpg" width="190" height="280"/>
				Početak XIV veka obeležava građanski rat između braće oko prava nasleđivanja prestola koji se okončava ponovnim prihvatanjem Deževskog ugovora, kojim je
				Dragutin 1282. godine predao vlast Milutinu i prema kome ga nasleđuje Dragutinov sin. Milutina je sa vlasti 1314. godine pokušao da zbaci sin Stefan 
				(1322—1331), koji je uhvaćen i po njegovom naređenju oslepljen, posle čega je poslat u izgnanstvo u Carigrad. Nakon Dragutinove smrti 1316. godine on 
				zarobljava njegovog sina i naslednika Vladislava i zauzima njegovu državu, posle čega vodi trogodišnji rat sa kraljem Mađarske Karlom Robertom 
				(1310—1342) u kome gubi Beograd, ali zadržava Mačvu i Braničevo. Posle njegove smrti 1321. godine, državu zahvata građanski rat između njegovih sinova
				Konstantina i Stefana, u koji se nakon Konstantinove pogibije uključuje Vladislav, ali Stefan i njega pobeđuje. On nastavlja da širi svoju državu ka 
				jugu na račun, Vizantije, ali ne uspeva da povrati primorje od Cetine do Dubrovnika koje se nakon Milutinove smrti otcepilo, nakon čega ga osvaja ban 
				Bosne Stefan II Kotromanić (1322—1353). Protiv njega je stvoren savez Vizantije i Bugarske, koji je Stefan uništio, potukavši do nogu Bugare u bici kod
				Velbužda 1330. godine. Samo godinu dana kasnije, njegov sin Dušan (kralj 1331—1346, car 1346—1355) koristi nezadovoljstvo vlastele i u Nerodimlju 
				zarobljava oca, koji iste godine umire u kao zatvorenik u Zvečanu, a Dušan postaje novi kralj.<br /><br />
				Godine 1217, tokom vladavine Stefana Prvovenčanog, Srbija postaje nezavisna kraljevina, a 1346. dostiže vrhunac moći kao carstvo Stefana Dušana, koji
				se proglasio za „Cara Srba i Grka“. Turci Osmanlije su porazili srpsko plemstvo 1389. u bici na Kosovu polju, dok su konačno zagospodarili Srbijom 
				posle pada Smedereva 1459. godine.<br /><br />
				</p>
			</div>
			
        </div>
		
		<div id="rightColumn">
				<ul class="add_list">
					<li><a class="dotted" href="praistorija.html">Praistorija</a></li>
					<li><a class="dotted" href="antika.html">Antika</a></li>
					<li><a class="dotted" href="srednji_vek.html">Srednji vek</a></li>
					<li><a class="dotted" href="otomanska_vlada.html">Otomanska vladavina</a></li>
					<li><a class="dotted" href="moderna_srbija.html">Moderna Srbija</a></li>
					<li><a class="dotted" href="jugoslovenske_drzave.html">Jugoslovenske države</a></li>
					<li><a class="dotted" href="nova_srbija.html">Nova Srbija</a></li>
				</ul>
			</div>
    </div>
	
	<div id="footer">
		<hr width="800"/><br />
		<p>&copy; Milan Branković, Odsek za računarsku tehniku i informatiku Elektrotehničkog fakulteta Univerziteta u Beogradu</p>
	</div>
        
</body>
</html>